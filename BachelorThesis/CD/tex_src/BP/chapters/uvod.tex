\chapter*{Úvod}
\addcontentsline{toc}{chapter}{Úvod}

Předmětem této práce je vytvořit grafické uživatelské rozhraní tabletové aplikace pro jednotku intenzivní péče ve Fakultní nemocnici v Plzni. Tato aplikace je určena především zdravotním sestrám. Na nemocničním pokoji bude tablet s aplikací, kde zdravotní sestra bude mít k dispozici aktuální data o~pacientech a bude do aplikace zaznamenávat své provedené úkony.

Aplikace nahradí tištěnou formu medikačních záznamů a záznamů o pacientech. Umožní tak okamžitý přístup k datům v databázi a zefektivní proces přenosu a ukládání nových aktuálních dat. Aplikace zefektivní práci jak zdravotních sester, tak i lékařů. Každý provedený úkon zdravotní sestrou se okamžitě promítne do databáze a lékař ho uvidí na svém PC. Díky propojení dat s databází se předejde ručnímu přepisování, při kterém se zvyšuje chybovost.

Cílem je vytvořit jednoduché a intuitivní uživatelské rozhraní, které se podobá zavedeným postupům ve FN Plzeň. Vzorem pro vývoj tabletové aplikace je desktopová aplikace WinMedicalc vyvíjená plzeňskou firmou Medicalc software s.r.o. ve spolupráci se SIS FN Plzeň\footnote{Správa informačního systému (IT oddělení nemocnice)}.

Tabletovou aplikaci pro jednotku intenzivní péče jsem nazval pracovním názvem \emph{MediTab}.

V první časti této práce je popsáno prostředí jednotky intenzivní péče nemocnice a aplikace WinMedicalc, části, které jsou společné s vyvíjenou aplikací (kapitola \ref{ch:fn}). Druhá část se zabývá požadavky na vyvíjenou aplikaci (kapitola \ref{ch:specifikace}) a jejím návrhem (kapitola \ref{ch:navrh}). V poslední části je popsána implementace uživatelského rozhraní (kapitola \ref{ch:implementace}) a průběh testování aplikace (kapitola \ref{ch:test}).